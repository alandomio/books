# DOSSIER 4: L'ALTRO MEDITERRANEO (ARABI E ISLAM)

## BRIEFING DI MISSIONE: LA LUCE D'ORIENTE

**A:** Agente Alex

**DA:** Mission Control

Mentre Carlo Magno cercava di insegnare a leggere ai suoi conti nelle foreste tedesche, a Sud stava succedendo qualcosa di incredibile.
Un popolo di mercanti e pastori del deserto, che nessuno aveva mai calcolato, si è svegliato.
In meno di un secolo, hanno conquistato un impero più grande di quello Romano: dalla Spagna all'India.

Non hanno portato solo la spada. Hanno portato i numeri (quelli che usiamo oggi), l'algebra, la chimica, la medicina, l'astronomia.
Mentre l'Europa cristiana si chiudeva nei castelli per paura del buio, il mondo islamico accendeva i lampioni nelle strade di Baghdad e Cordova.

La tua missione è esplorare questo "Altro Mediterraneo".
Capire come è nata questa fede, come si è espansa così in fretta e cosa ha regalato alla nostra civiltà.
Sì, ci saranno battaglie. Ma ci saranno anche giardini, biblioteche e spezie.

M.E.M.O. è settato sull'arabo.
*Yalla*, Alex. Si parte.

---

## OBIETTIVI DEL SALTO (SCENE)

### 1. La Grotta (Mecca, 610 d.C.)

**Obiettivo:** Tutto inizia qui. Un uomo solo, una grotta, una voce nel buio. Assisti alla prima rivelazione di Maometto.

### 2. La Fuga (Medina, 622 d.C.)

**Obiettivo:** L'Egira. Maometto scappa dalla Mecca per non essere ucciso. Non è una ritirata, è l'inizio della *Umma* (la comunità). Da qui parte il calendario islamico.

### 3. Il Muro di Scudi (Poitiers, 732 d.C.)

**Obiettivo:** Lo scontro frontale. Carlo Martello (nonno di Carlo Magno) ferma l'avanzata araba in Francia. Cosa sarebbe successo se avessero vinto loro?

### 4. La Casa della Saggezza (Baghdad, ~820 d.C.)

**Obiettivo:** Entra nella più grande biblioteca del mondo. Mentre in Europa si copiano solo Bibbie, qui si traducono Aristotele, Platone e i matematici indiani.

### 5. I Pirati (Sicilia, 827 d.C.)

**Obiettivo:** Lo sbarco a Mazara. Gli arabi arrivano in Italia. Vedrai il terrore, ma anche l'inizio di una trasformazione che renderà la Sicilia il giardino d'Europa.

### 6. L'Acqua nel Deserto (Granada, ~1300 d.C.)

**Obiettivo:** Visita l'Alhambra. Scopri come gli ingegneri arabi usavano l'acqua non solo per bere, ma come architettura. Il paradiso in terra.
